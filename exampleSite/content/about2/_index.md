---
title: "Aile Fotoğrafları ve Ev Hikâyeleri Atölyesi"
image: "images/author2.jpg"
description: "This is meta description."
draft: false
---
# Sergi Hakkında

Project’07 Öğrenci Festivali kapsamında gerçekleştirilen Eda Çekil ile Aile Fotoğrafları ve Ev Hikayeleri Atölyesi sona erdi. Atölyenin çıktılarından oluşan sergi yedi lise öğrencisinin kendi aile fotoğraflarına odaklandıkları on günlük bir sürecin sonuçlarını izleyiciyle buluşturuyor.

Sergide, aile fotoğrafları yalnızca nostaljik bir imge olarak değil, aynı zamanda eve dair hikayeleri barındıran birer hikaye anlatıcısı görevi görüyor. Anlatılan hikayeler ise kimi zaman aileye dair bir hatıra, kimi zaman evi ifade eden bir anlatının parçası olarak karşımıza çıkıyor. Öğrenciler, çeşitli yöntemlerle biraraya getirdikleri aile fotoğraflarıyla ailenin ve evin onlar için ne ifade ettiği sorusuna cevap arıyor.


<br>
<br>

# Atölye Yürütücüsü
## Eda Çekil
https://edacekil.com/

1985'te İzmir'de doğan Eda Çekil, lisans eğitimini Dokuz Eylül Üniversitesi Güzel Sanatlar Fakültesi Fotoğraf bölümünde tamamladı. Yüksek lisansını, Galatasaray Üniversitesi Medya ve İletişim programında tamamladı. Kocaeli Üniversitesi Plastik Sanatlar programında aile fotoğrafları ve toplumsal cinsiyet çalışmaları üzerine doktorasını tamamladı. Sanatçı İstanbul Okan Üniversitesi Sanat, Tasarım ve Mimarlık fakültesinde doktor öğretim üyesi olarak da çalışmaktadır. Çalışmaları çoğunlukla geçmişine odaklanır ve fotoğraf ve diğer materyallerin toplumsal cinsiyet ekseninde harmanlanmasına dayanmaktadır.
